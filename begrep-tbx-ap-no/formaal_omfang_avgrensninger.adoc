
== Formål, omfang og avgrensninger

Denne standarden skal sikre at begrepsbeskrivelser som forvaltes av offentlig sektor, tilgjengeliggjøres på en standardisert og maskinlesbar måte.

Standarden spesifiserer hvordan begrepsbeskrivelser som er utformet i henhold til _Forvaltningsstandard for begrepsbeskrivelser_, gjøres tilgjengelig i maskinlesbare formater i henhold til TBX-standarden. Standarden spesifiserer ikke krav til innhold i en begrepsbeskrivelse, heller ikke krav til et eventuelt IT-system for å forvalte begrepsbeskrivelser.

Standarden brukes når en virksomhet skal tilgjengeliggjøre begrepsbeskrivelser som de selv forvalter, i et maskinlesbart format og i henhold til TBX-standarden. Se ellers bruksområde “Begrepsanalyse og definisjonsarbeid” i https://www.difi.no/fagomrader-og-tjenester/digitalisering-og-samordning/standarder/referansekatalogen[_Referansekatalogen_] for andre aktuelle standarder og veiledere.
