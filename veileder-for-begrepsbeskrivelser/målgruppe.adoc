
== 7. Målgruppe

*Hensikt:*

Visse virksomheter kan ha behov for å forklare begrepet på ulike måter
avhengig av målgruppe. Eksempelvis kan en presis, teknisk definisjon
være mest hensiktsmessig for fagfolk, mens begrepsbetydningen kan
formuleres ved hjelp av et enklere og brukerorientert språk for
allmennheten i en alternativ formulering.

*Anbefaling:*

Virksomheter som ønsker å benytte seg av muligheten for differensierte
definisjoner og alternative formuleringer, bør utarbeide interne
retningslinjer for konsekvent bruk av de to målgruppene. Disse
retningslinjene bør avklare hvilke brukergrupper som regnes som fagfolk
på forvaltningsområdet og hvilke brukergrupper som regnes som
representerer allmennheten, gjerne med eksempler.
